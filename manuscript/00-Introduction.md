# Вступ

Особливості ядра мови JavaScript визначені у стандарті під назвою ECMA-262. Мова, яку визначає цей стандарт, називається ECMAScript, з якої JavaScript у браузерах та оточенні Node.js є надбудовою. У той час, коли браузери та Node.js можуть розширювати можливості за допомогою додаткових об’єктів та методів, ядро мови залишається таким, яким воно визначене у ECMAScript, тому розвиток ECMA-262 є життєво важливим для успіху JavaScript в цілому.

У 2007 році JavaScript опинився на роздоріжжі. Популярність Ajax породила нову епоху динамічних веб–додатків у той час, коли JavaScript не змінювався зі своєї третьої редакції ECMA-262, опублікованої у 1999 році. TC-39, комітет відповідальний за розвиток ECMAScript, зібрав великий проект специфікації ECMAScript 4. ECMAScript 4 був всеохоплюючим, вносячи у мову як маленькі так і великі зміни. Нововведення включали новий синтаксис, модулі, класи, класичне наслідування, приватні методи, можливість оголошувати власні типи та інше.

Зміни, що охоплювали ECMAScript 4 викликали розкол у TC-39: деякі учасники вважали, що чертверта редакція надто радикальна. Група лідерів з Yahoo, Google, та Microsoft запропонували альтернативу наступній версії ECMAScript, яку спочатку називали ECMAScript 3.1. Версія «3.1» мала демонструвати поступові зміни у існуючому стандарті.

ECMAScript 3.1 вводив кілька синтаксичних змін, але не фокусувався на властивостях атрибутів, вбудованій підтримці JSON, додаванні медодів до вже існуючих об’єктів. Хоча спочатку були спроби узгодити ECMAScript 3.1 та ECMAScript 4, зрештою це не вдалось, оскільки обидва табори мали вкрай різні погляди на те, в якому напрямку повинна розвиватись мова.

У 2008, Брендан Айк, творець JavaScript, анонсував, що TC-39 зосередить свої зусилля на стандартизації ECMAScript 3.1. Вони вирішили, що представлять мажорні синтаксичні та функціональні зміни ECMAScript 4 тільки після того, як нова версія ECMAScript буде стандартизованою, і всі члени комітету будуть працювати для того, щоб зібрати найкраще з ECMAScript 3.1 та 4 разом — ці зусилля були названі ECMAScript Harmony.

Зрештою, ECMAScript 3.1 був стандартизований п’ятою версією ECMA-262, також відомою як ECMAScript 5. Комітет ухвалив рішення не випускати стандарт ECMAScript 4, щоб уникнути плутанини зі стандартом, який мав таке ж ім’я, проте припинив своє існування. Потім розпочалась робота над ECMAScript Harmony, а ECMAScript 6 став першим стандартом, випущеним у цьому новому «гармонійному» руслі.

ECMAScript 6 досягнув функціонально завершеного статусу у 2015 та був офіційно названим «ECMAScript 2015» (хоча цей текст досі називає його ECMAScript 6, оскільки така назва більш звична розробникам). Нововведення варіюються від повністю нових об’єктів та патернів до синтаксичних змін нових методів вже існуючих об’єктів. Найцікавіша річ у ECMAScript 6 — це те, що всі ці зміни спрямовані на проблеми, з якими безпосередньо зустрічаються розробники. Хоч потрібен час на те, щоб ECMAScript 6 був адаптований та реалізований хоч на мінімум, якого очікують розробники, зате ми вже можемо багато чого навчитись, дізнавшись про те, яким виглядає майбутнє JavaScript.

## Сумісність з баузерами та Node.js

Багато середовищ JavaScript, як от веб–браузери та Node.js, активно працюють над імплементацією ECMAScript 6. Ця книга не має на меті порівнювати різні реалізації, натомість вона сфокусована на тому, що специфікація визначає правильною поведінкою. Таким чином, цілком можливо, що поведінка вашого оточення JavaScript може не відповідати такому поводженню, яке описане у цій книзі.

## Для кого ця книга

Ця книга є керівництвом для тих, хто вже знайомий з JavaScript та ECMAScript 5. Глибокі знання мови не є необхідними для читання, проте стануть у нагоді для розуміння відмінностей між ECMAScript 5 та 6. Зокрема, ця книга націлена на розробників середнього та високого рівня (незалежно від браузерного чи Node.js оточення), які хочуть дізнатись про майбутнє цієї мови.

Ця книга не для початківців, які ніколи не писали на JavaScript. Вам потрібне хороше, ґрунтовне розуміння мови, щоб користуватись цією книгою.

## Огляд

**Глава 1: Блочне зв’язування** розповідає про `let` та `const` — замінники `var` з блочною областю видимості.

**Глава 2: Рядки та регулярні вирази** охоплює розширенні можливості маніпуляцій рядками та вступ до шаблонних рядків.

**Глава 3: Функції** розбирає різноманітні зміни у функціях. Включаює arrow-функції, параметри за замовчуванням, залишкові параметри та інше.

**Глава 4: Об’єкти** пояснює відмінності у створенні, модифікації та зміні об’єктів. Тема включає зміни у синтаксисі об’єктних літералів та нові методи відображення.

**Глава 5: Деструктурування** вводить в деструктурування об’єктів та масивів, що дає нам можливість розкладати об’єкти та масиви, використовуючи короткий синтаксис.

**Глава 6: Символи** вводить нас в концепцію символів — новий спосіб задання властивостей. Символи — новий примітивний тип, який можна використати для оголошення неявних (але не прихованих) властивостей та методів об’єкта.

**Глава 7: Sets та Maps** розповідає про тонкощі роботи з новими типами колекцій: `Set`, `WeakSet`, `Map`, та `WeakMap`. Ці типи розширюють можливості масивів, додаючи семантику, дедублікацію та керування пам’яттю, розроблену спеціально для JavaScript.

**Глава 8: Ітератори та генератори** пояснює яким чином працювати з ітераторами та генераторами, що дають нам можливість оперувати колекціями данних способом, який був недоступний у попередніх версіях JavaScript.

**Глава 9: Класи** вводить у початкову концепцію класів у JavaScript. Це часто викликало плутанину у тих, хто переходив з інших мов програмування. Введення синтаксису класів у JavaScript робить мову більш доступною для новачків та більш виразною для ентузіастів.

**Глава 10: Масиви** розповідає про зміни, які стосуються масивів та нові шляхи їх застосування у JavaScript.

**Глава 11: Проміси** пояснює про нову частину мови — проміси. Проміси були розроблені звичайними розробниками та набули популярності завдяки зручності та розширеній підтримці іншими бібліотеками. ECMAScript 6 формалізує проміси та робить їх доступними за замовчуванням.

**Глава 12: Рефлексія** вводить формалізоване API рефлексії в JavaScript. Так само як і в інших мовах, рефлексія в ECMAScript 6 дає нам можливість інспектувати об’єкти на найменшому рівні, навіть якщо ви не створювали об’єкт.

**Глава 13: Проксі** охоплює новий об’єкт — проксі, що дозволяє нам перехоплювати кожну операцію, яка виконана над об’єктом. Проксі дають розробникам безпрецедентний контроль над об’єктами, як от необмежені можливості для визначення нових патернів взаємодії.

**Глава 14: Модулі** описує офіційний формат модулів для JavaScript. Модулі покликані стати єдиною заміною численним способам визначення модулів, що виникли останніми роками.

## Допомога та підтримка

Ви можете написати про помилку, порадити зміни та відкрити pull requests до цієї книги завітавши сюди:

* [https://github.com/denysdovhan/understandinges6ua](https://github.com/denysdovhan/understandinges6ua) (Переклад)
* [https://github.com/nzakas/understandinges6](https://github.com/nzakas/understandinges6) (Оригінал)

Стосовно будь-чого іншого, будь-ласка надсилайте повідомлення сюди: [http://groups.google.com/group/zakasbooks](http://groups.google.com/group/zakasbooks).
